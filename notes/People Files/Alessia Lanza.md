
[[People Files]]

https://www.instagram.com/alessialanza

Alessia Lanza, una delle creator di TikTok più famose d'Italia, ha annunciato qualche giorno fa che pubblicherà il suo libro d'esordio, "Non è come sembra", con Mondadori Electa, leader per quanto riguarda le pubblicazioni di personaggi protagonisti dei social e Lanza è una di queste con 3.8 milioni di follower su TikTok e 1.3 milioni su Instagram e un cameo nel video di "La dolce vita". Le classifiche, in questi anni, si sono riempite di questi libri di "Varia" portando con sé sempre enormi polemiche. Non farà eccezione neanche il momento in cui questo libro scalerà le classifiche di vendita – ne ha già scalate alcune di Amazon con la pre-sale – portando con sé numerose polemiche. Ma il punto è sempre come affrontare questo materiale: valutarlo come oggetto letterario, appunto, poterebbe frustrazione, quando, invece, non è altro che un altro luogo del racconto di sé, che passa dai social alla carta che, checché se ne dica, ha ancora il suo valore.

[[Andrew Tate]]

Intanto la prima polemica che ha accompagnato il libro autobiografico di Lanza è stato per la copertina che mostra la creator nuda. Il nudo in copertina chiama subito al marketing, giocando, al solito, con l'idea di mettersi a nudo e raccontarsi. Prima di leggere il libro, quindi capire cosa e come è scritto, possiamo dire che almeno su questo siamo già alla retorica un po' stantìa, dopodiché ognuno deve fare ciò che vuole col proprio corpo e Lanza non fa eccezione: "A tal proposito, quando mi è stato proposto lo scatto della copertina – ha scritto su Instagram -, l’ho accolta quasi come una sfida con me stessa, ed ho deciso di accettare, nonostante le mille paranoie. La verità è che ho scritto questo libro principalmente per me stessa, per cercare di mettere in ordine un po’ di quel caos che ho nella testa, ma che non sempre si vede. Ma d’altronde nulla è come sembra". È stato divertente, però, il video in cui l'ha mostrata, la copertina, ai genitori e al fratello.


