Lavorare rimanendo povero? Sì, a Milano.  
Il Comune di Milano ha pubblicato un bando di lavoro per cercare un SOCIAL MEDIA MANAGER che gestisca i canali social dell'Amministrazione. Un totale di 900 ore di lavoro distribuite in sei mesi (festivi compresi), senza possibilità di proroga, in partita iva.  
  
I requisiti che deve possedere il candidato sono piuttosto elevati: LAUREA, comprovata ESPERIENZA pregressa, ottima conoscenza di tool, programmi, piattaforme, strumenti nonché della lingua inglese, più, ovviamente, la FLESSIBILITA' che tanto piace ai datori di lavoro.  
  
"I social network sono divenuti uno strumento IRRINUNCIABILE per il dialogo e il confronto fra i Cittadini e la Pubblica Amministrazione", si legge nel bando. Pensa Carlo, potresti servire la tua Comunità facendo quello per cui hai tanto studiato e faticato! E saresti pure PAGATO! ... perché pagano, vero?! ...  
  
Il bando prevede un compenso totale lordo di 10.076€. Per 900 ore, in sei mesi. Circa 37 ore alla settimana. Per 1.300€ LORDI al mese. A partita iva. Senza ferie. Senza malattia. Senza possibilità di rinnovo. A Milano, la città più cara d'Italia, dove un monolocale in affitto in periferia costa 700€ al mese.  
  
Ora, io vorrei scrivere tante cose. Di come vengono ancora percepite le professioni digitali nel nostro Paese. Di come ultimamente si vive male a Milano. Di come sono trattati i giovani in Italia. Di come i politici sono completamente distaccati dalla realtà. Di come tutte queste cose si sanno senza che nessuno faccia qualcosa. Ma no, non ne scriverò. Non ho più la forza. Mi limiterò a digitare su Google un laconico "[[Alessia Lanza]] libro".